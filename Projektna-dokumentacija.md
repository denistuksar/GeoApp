# Uvod
GeoCentar kao poduzeće ima različite aktivnosti u radu s geodetskim instrumentima. Aplikacija koju bi
razvili olakšala bi i poboljšala proces servisiranja geodetskih uređaja. Krajnji korisnici aplikacije su radnici
GeoCentra i potencijalni kupci geodetskih uređaja i njemu pripadne opreme. U aplikaciji bi na jednom mjestu
bili dostupni podaci o svim klijentima koji su zatražili servis, podaci o servisiranim uređajima, procjene, zapisnici
o kvaru, potvrde, certifikati, a moguć bi bio i uvid u naplate, račune i otpremnice. Moguća bi bila prijava u
sustav u ulozi kupca, administratora ili zaposlenika te bi bila poznata prava pojedine uloge pri korištenju
aplikacije. 

![logo](https://image.ibb.co/h7Np9H/Picture1.png)

_Slika 1. Logotip poduzeća Geo-Centar d.o.o._

# Specifikacija zahtjeva
U specifikacijama zahtjeva sadržane su funkcionalnosti gotove aplikacije i zahtjevi korisnika iste. Kao što je rečeno ranije, glavna svrha aplikacije bila bi olakšati i poboljšati proces servisiranja geodetskih uređaja. Aplikacija bi omogućavala prijavu u ulozi kupca, administratora i zaposlenika. Svaka uloga imala bi dostupne različite funkcionalnosti aplikacije. 

U ulozi kupca, u aplikaciji bi bile dostupne sljedeće funkcionalnosti: 
* Registracija i prijava u aplikaciju u ulozi kupca
* Naručivanje geodetskih uređaja i opreme
* Narudžba za servis uređaja

U ulozi administratora, u aplikaciji bi bile dostupne sljedeće funkcionalnosti:
* Prijava u aplikaciju u ulozi administratora
* Dodavanje/brisanje i uređivanje ovlasti zaposlenika
* Potpuni pristup bazama podataka

U ulozi zaposlenika, u aplikaciji bi bile dostupne sljedeće funkcionalnosti:
* Prijava u aplikaciju u ulozi zaposlenika
* Unos i ažuriranje geodetskih uređaja i dodatnog pribora
* Odobravanje narudžbe
* Pristup bazama podataka

# Projektni plan
Bitan dio i jedna od najvažnijih faza upravljanja projektom je planiranje. Rezultat procesa planiranja projekta je plan projekta i bez plana projekta ne započinju daljnje aktivnosti na projektu. Plan projekta sadži ciljeve projekta, popis aktivnosti, vrijeme koje će se utrošiti na ostvarivanje ciljeva, rokove, troškove i resurse potrebne za realiziranje projekta. Za izradu projetnog plana korišten je alat Microsoft Project 2007. MS Project omugućava prikaz aktivnosti i radnji na projektu i korištenih resursa. Prikazuje se tijek odvijanja projekta, koliko je određena radnja trajala i koji je član tima bio zadužen za istu.

## Projektni tim
Projektni tim sastoji se od tri člana. Svaki od članova ima svoju ulogu i zadatke za koje je zadužen. Članovi tima su:
* Nikola Jankaš
* Denis Tuksar 
* Neno Mirko Jolić

Potrebno je napomenuti da, iako svaki član tima ima svoju ulogu i zadatke, oni su samo okvirni te je moguće da svaki član tima sudjeluje i u ostalim aktivnositma. U nastavku , u tablici su navedene uloge svakog člana tima te njegova zaduženja.